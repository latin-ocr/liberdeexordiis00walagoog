.—24-

utpote illi proximiores meritis et ideo certius audiendi
impetrent, quae saluti petentium oportuna non nesciunt.
Deum autem oramus, ut sua bonitate gratuita meritis et
intercessionibus sanctorum, quae nobis iudicat commoda
largiatur. Et huic quidem ut Deo, Domino, iudici, creatori,
omnipotenti et salvatori supplicamus illos vero ut Dei
amicos, Domini famulos, patronos vere honoratos et ple-
niter salvatos in adiutorium vocamus.a Tales esse preces
fidelium, qui publicas ecclesiae orationes considerare norunt,
dubitare non poterunti‘ Cum itaque talis sit christiani
perfectio sensus, non sunt omnimodis honesti et moderati
imaginum honores obiciendi. Si enim ide0‚ quia norimus
non adorandas nec colendas iconas, conculcandae sunt etc
delendae picturae quasi non necessariae vel nocivae3 ergo
et quia credimus, quod creator omnium, qui ubique estet
. caelum et terram implet, non habitetd in manufactis
destruenda sunt templa, ne videamur parietibus et'tectis
inclusum credere creatorem. Sicque poterit evenire, ut
dum cavemuS, ne uspiam sit aliquid, ubi insipientium mens
possit errare, nihil pene habeamus quo vel devotionem
nostram exerceamus vel simplices et ignaros ad amorem
invisibilium trahere valeamus Quantum autem utilitatis
ex picturae ratione proveniat, multicipliter patet. Primum

Ι quidem, quia pictura est quaedam litteratura inliterato, adeo,
⁸ ut quidam priorum legatur ex picturis didicisse antiquorum
historias. Deinde, ut brevitatis causa praetermittam plurima, in
gestis Silvestri papae legitur, Constantinum imperatorem per
thoracidas apostolorum, quod ipsos in visioneviderit‚ cogno-
visse. Et videmus aliquando simplices et idiotas, qui verbis
vix ad iidem gestorum possunt perduci, ex pictura passionis
dominicae vel aliorum mirabilium ita compungi, ut lacrimis

aM1, invocamus. - b m, potuerunt. - ⁶ mlh, om. et. — doe,
habitat.

 

